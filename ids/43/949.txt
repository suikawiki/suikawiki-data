[FIG(quote)[
[FIGCAPTION[
[12] [CITE[全國漢籍データベース [[四庫提要]]]], [TIME[2023-05-07T09:45:24.000Z]], [TIME[2015-12-08T14:31:34.768Z]] <https://web.archive.org/web/20151208142751/http://kanji.zinbun.kyoto-u.ac.jp/db-machine/ShikoTeiyo/0101001.html>
]FIGCAPTION]

>文獻通考稱遼道宗改元壽昌。洪遵泉志引李季興東北諸蕃樞要云。契丹主天祚。年號壽昌。又引北遼通書云。天祚卽位。壽昌七年。改爲乾統。而此書作壽隆。殊不思聖宗諱隆緒。道宗爲聖宗之孫。何至紀元而犯祖諱。考今興中故城。(卽古爾板蘇巴爾。漢譯言三塔也。故土人亦稱三座塔云。)東南七十里柏山。有安德州靈巖寺碑。稱壽昌初元。歲次乙亥。又有玉石觀音像倡和詩碑。稱壽昌五年九月。又易州有興國寺太子誕聖邑碑。稱壽昌四年七月。均與洪遵所引合。又老學菴筆記載聖宗改號重熙。後避天祚嫌名。追稱重熙曰重和。考興中故城鐵塔旁記有天慶二年釋迦定光二佛舍利塔記。稱重和十五年鑄鐵塔。與陸游所記亦合。而此書均不載。是其於改元之典章多舛漏也。

]FIG]


[1] [CITE@ja[契丹國志 - Wikisource]], [TIME[2023-04-23T11:50:32.000Z]], [TIME[2023-05-07T12:26:58.048Z]] <https://zh.wikisource.org/wiki/%E5%A5%91%E4%B8%B9%E5%9C%8B%E5%BF%97?uselang=ja#%E5%A5%91%E4%B8%B9%E4%B9%9D%E4%B8%BB%E5%B9%B4%E8%AD%9C>

>興宗文成皇帝,辛未歲即位,壬申改元景福,癸酉改元重熙,至乙未重熙二十三年八月崩,在位二十五年。 